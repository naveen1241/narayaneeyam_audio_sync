[
    {
        "id": "D001",
        "title": "Narayaneeyam - Chapter 1",
        "audio": "Narayaneeyam_D001.mp3",
        "timestamps": [
            {
                "time": 8.04,
                "text": "सान्द्रानन्दावबोधात्मकमनुपमितं कालदेशावधिभ्यांनिर्मुक्तं नित्यमुक्तं निगमशतसहस्रेण निर्भास्यमानम् ।"
            },
            {
                "time": 21.16,
                "text": "अस्पष्टं दृष्टमात्रे पुनरुरुपुरुषार्थात्मकं ब्रह्म तत्वंतत्तावद्भाति साक्षाद् गुरुपवनपुरे हन्त भाग्यं जनानाम् ॥"
            },
            {
                "time": 44.66,
                "text": "१॥"
            },
            {
                "time": 45.1,
                "text": "एवंदुर्लभ्यवस्तुन्यपि सुलभतया हस्तलब्धे यदन्यत्तन्वा वाचा धिया वा भजति बत जन: क्षुद्रतैव स्फुटेयम् ।"
            },
            {
                "time": 62.88,
                "text": "एते तावद्वयं तु स्थिरतरमनसा विश्वपीड़ापहत्यैनिश्शेषात्मानमेनं गुरुपवनपुराधीशमेवाश्रयाम: ॥"
            },
            {
                "time": 358.46,
                "text": "२॥"
            },
            {
                "time": 358.46,
                "text": "सत्त्वं यत्तत् पराभ्यामपरिकलनतो निर्मलं तेन तावत्भूतैर्भूतेन्द्रियैस्ते वपुरिति बहुश: श्रूयते व्यासवाक्यम्।"
            },
            {
                "time": 358.66,
                "text": "तत् स्वच्छ्त्वाद्यदाच्छादितपरसुखचिद्गर्भनिर्भासरूपंतस्मिन् धन्या रमन्ते श्रुतिमतिमधुरे सुग्रहे विग्रहे ते ॥"
            },
            {
                "time": 358.66,
                "text": "३॥"
            },
            {
                "time": 358.66,
                "text": "निष्कम्पे नित्यपूर्णे निरवधिपरमानन्दपीयूषरूपेनिर्लीनानेकमुक्तावलिसुभगतमे निर्मलब्रह्मसिन्धौ ।"
            },
            {
                "time": 358.66,
                "text": "कल्लोलोल्लासतुल्यं खलु विमलतरं सत्त्वमाहुस्तदात्माकस्मान्नो निष्कलस्त्वं सकल इति वचस्त्वत्कलास्वेव भूमन् ॥"
            },
            {
                "time": 358.66,
                "text": "४॥"
            },
            {
                "time": 358.66,
                "text": "निर्व्यापारोऽपि निष्कारणमज भजसे यत्क्रियामीक्षणाख्यांतेनैवोदेति लीना प्रकृतिरसतिकल्पाऽपि कल्पादिकाले।"
            },
            {
                "time": 358.66,
                "text": "तस्या: संशुद्धमंशं कमपि तमतिरोधायकं सत्त्वरूपंस त्वं धृत्वा दधासि स्वमहिमविभवाकुण्ठ वैकुण्ठ रूपं॥"
            },
            {
                "time": 358.66,
                "text": "५॥"
            },
            {
                "time": 358.66,
                "text": "तत्ते प्रत्यग्रधाराधरललितकलायावलीकेलिकारंलावण्यस्यैकसारं सुकृतिजनदृशां पूर्णपुण्यावतारम्।"
            },
            {
                "time": 358.66,
                "text": "लक्ष्मीनिश्शङ्कलीलानिलयनममृतस्यन्दसन्दोहमन्त:सिञ्चत् सञ्चिन्तकानां वपुरनुकलये मारुतागारनाथ ॥"
            },
            {
                "time": 358.66,
                "text": "६॥"
            },
            {
                "time": 358.66,
                "text": "कष्टा ते सृष्टिचेष्टा बहुतरभवखेदावहा जीवभाजा-मित्येवं पूर्वमालोचितमजित मया नैवमद्याभिजाने।"
            },
            {
                "time": 358.66,
                "text": "नोचेज्जीवा: कथं वा मधुरतरमिदं त्वद्वपुश्चिद्रसार्द्रंनेत्रै: श्रोत्रैश्च पीत्वा परमरससुधाम्भोधिपूरे रमेरन्॥"
            },
            {
                "time": 358.66,
                "text": "७॥"
            },
            {
                "time": 358.66,
                "text": "नम्राणां सन्निधत्ते सततमपि पुरस्तैरनभ्यर्थितान -प्यर्थान् कामानजस्रं वितरति परमानन्दसान्द्रां गतिं च।"
            },
            {
                "time": 358.66,
                "text": "इत्थं निश्शेषलभ्यो निरवधिकफल: पारिजातो हरे त्वंक्षुद्रं तं शक्रवाटीद्रुममभिलषति व्यर्थमर्थिव्रजोऽयम्॥"
            },
            {
                "time": 358.66,
                "text": "८॥"
            },
            {
                "time": 358.66,
                "text": "कारुण्यात्काममन्यं ददति खलु परे स्वात्मदस्त्वं विशेषा-दैश्वर्यादीशतेऽन्ये जगति परजने स्वात्मनोऽपीश्वरस्त्वम्।"
            },
            {
                "time": 358.66,
                "text": "त्वय्युच्चैरारमन्ति प्रतिपदमधुरे चेतना: स्फीतभाग्या-स्त्वं चात्माराम एवेत्यतुलगुणगणाधार शौरे नमस्ते॥"
            },
            {
                "time": 358.66,
                "text": "९॥"
            },
            {
                "time": 358.66,
                "text": "ऐश्वर्यं शङ्करादीश्वरविनियमनं विश्वतेजोहराणांतेजस्संहारि वीर्यं विमलमपि यशो निस्पृहैश्चोपगीतम्।"
            },
            {
                "time": 358.66,
                "text": "अङ्गासङ्गा सदा श्रीरखिलविदसि न क्वापि ते सङ्गवार्तातद्वातागारवासिन् मुरहर भगवच्छब्दमुख्याश्रयोऽसि॥"
            },
            {
                "time": 358.66,
                "text": "१०॥"
            }
        ]
    }
]