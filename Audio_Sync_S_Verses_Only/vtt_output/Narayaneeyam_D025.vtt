WEBVTT

1
00:00:00.000 --> 00:00:14.039
स्तंभे घट्टयतो हिरण्यकशिपो: कर्णौ समाचूर्णय-न्नाघूर्णज्जगदण्डकुण्डकुहरो घोरस्तवाभूद्रव: ।

2
00:00:14.039 --> 00:00:29.820
श्रुत्वा यं किल दैत्यराजहृदये पूर्वं कदाप्यश्रुतंकम्प: कश्चन संपपात चलितोऽप्यम्भोजभूर्विष्टरात् ॥ १॥

3
00:00:29.820 --> 00:00:44.969
दैत्ये दिक्षु विसृष्टचक्षुषि महासंरम्भिणि स्तम्भत:सम्भूतं न मृगात्मकं न मनुजाकारं वपुस्ते विभो ।

4
00:00:44.969 --> 00:01:01.219
किं किं भीषणमेतदद्भुतमिति व्युद्भ्रान्तचित्तेऽसुरेविस्फूर्ज्जद्धवलोग्ररोमविकसद्वर्ष्मा समाजृम्भथा: ॥ २॥

5
00:01:01.219 --> 00:01:15.420
तप्तस्वर्णसवर्णघूर्णदतिरूक्षाक्षं सटाकेसर-प्रोत्कम्पप्रनिकुम्बितांबरमहो जीयात्तवेदं वपु: ।

6
00:01:15.420 --> 00:01:30.409
व्यात्तव्याप्तमहादरीसखमुखं खड्गोग्रवल्गन्महा-जिह्वानिर्गमदृश्यमानसुमहादंष्ट्रायुगोड्डामरम् ॥ ३॥

7
00:01:30.409 --> 00:01:43.980
उत्सर्पद्वलिभङ्गभीषणहनु ह्रस्वस्थवीयस्तर-ग्रीवं पीवरदोश्शतोद्गतनखक्रूरांशुदूरोल्बणम् ।

8
00:01:43.980 --> 00:01:58.180
व्योमोल्लङ्घि घनाघनोपमघनप्रध्वाननिर्धावित-स्पर्धालुप्रकरं नमामि भवतस्तन्नारसिंहं वपु: ॥ ४॥

9
00:01:58.180 --> 00:02:14.430
नूनं विष्णुरयं निहन्म्यमुमिति भ्राम्यद्गदाभीषणंदैत्येन्द्रं समुपाद्रवन्तमधृथा दोर्भ्यां पृथुभ्याममुम् ।

10
00:02:14.430 --> 00:02:29.729
वीरो निर्गलितोऽथ खड्गफलकौ गृह्णन्विचित्रश्रमान्व्यावृण्वन् पुनरापपात भुवनग्रासोद्यतं त्वामहो ॥ ५॥

11
00:02:29.729 --> 00:02:46.770
भ्राम्यन्तं दितिजाधमं पुनरपि प्रोद्गृह्य दोर्भ्यां जवात्द्वारेऽथोरुयुगे निपात्य नखरान् व्युत्खाय वक्षोभुवि ।

12
00:02:46.770 --> 00:03:01.439
निर्भिन्दन्नधिगर्भनिर्भरगलद्रक्ताम्बु बद्धोत्सवंपायं पायमुदैरयो बहु जगत्संहारिसिंहारवान् ॥ ६॥

13
00:03:01.439 --> 00:03:16.750
त्यक्त्वा तं हतमाशु रक्तलहरीसिक्तोन्नमद्वर्ष्मणिप्रत्युत्पत्य समस्तदैत्यपटलीं चाखाद्यमाने त्वयि ।

14
00:03:16.750 --> 00:03:32.370
भ्राम्यद्भूमि विकम्पिताम्बुधिकुलं व्यालोलशैलोत्करंप्रोत्सर्पत्खचरं चराचरमहो दु:स्थामवस्थां दधौ ॥ ७॥

15
00:03:32.370 --> 00:03:45.780
तावन्मांसवपाकरालवपुषं घोरान्त्रमालाधरंत्वां मध्येसभमिद्धकोपमुषितं दुर्वारगुर्वारवम् ।

16
00:03:45.780 --> 00:04:00.139
अभ्येतुं न शशाक कोपि भुवने दूरे स्थिता भीरव:सर्वे शर्वविरिञ्चवासवमुखा: प्रत्येकमस्तोषत ॥ ८॥

17
00:04:00.139 --> 00:04:14.020
भूयोऽप्यक्षतरोषधाम्नि भवति ब्रह्माज्ञया बालकेप्रह्लादे पदयोर्नमत्यपभये कारुण्यभाराकुल: ।

18
00:04:14.020 --> 00:04:29.959
शान्तस्त्वं करमस्य मूर्ध्नि समधा: स्तोत्रैरथोद्गायत-स्तस्याकामधियोऽपि तेनिथ वरं लोकाय चानुग्रहम् ॥ ९॥

19
00:04:29.959 --> 00:04:44.000
एवं नाटितरौद्रचेष्टित विभो श्रीतापनीयाभिध-श्रुत्यन्तस्फ़ुटगीतसर्वमहिमन्नत्यन्तशुद्धाकृते ।

20
00:04:44.000 --> 00:04:49.000
तत्तादृङ्निखिलोत्तरं पुनरहो कस्त्वां परो लङ्घयेत्प्रह्लादप्रिय हे मरुत्पुरपते सर्वामयात्पाहि माम् ॥ १०॥

